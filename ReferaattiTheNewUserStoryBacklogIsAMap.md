##The New User Story Backlog is a Map

Perinteinen backlog on hyödyllinen, mutta siinä on tiettyjä puutteita. Se huomioi kontekstin huonosti ja on vaarana, että kokonaiskuva jää hämäräksi. Tällöin on vaikeaa selvittää, onko backlogissa kaikki tarpeellinen vai jääkö jokin tärkeä osa toiminnallisuutta kenties huomiotta. Lisäksi backlogin priorisointi saattaa osoittautua hyvin työlääksi, eikä esimerkiksi olekaan autoa rakentaessa hyödyllistä arvottaa, onko moottori vai jarrut tärkeämpi osa kokonaisuutta. Tarinakartta tarjoaa ratkaisuja näihin ongelmiin. Siinä on selkeä runko (backbone) ja aktiviteetteja, jotka olisivat liian suuria toteutettaviksi kerralla storyna. Ne kuvaavat konteksia ja niitä seuraamalla saa hyvän kuvan koko kehitettävän järjestelmän toiminnasta. Siksi ne halutaan pitää sellaisina, eikä pilkkoa osiin, kuten perinteisesti olisi tehty. Kartta on hyvä pitää esillä kaikkien nähtävänä. Sen rakenne on selkeä ja sen puutteet huomaa kontekstin avulla helpommin. Aktiviteettien alle tulee priorisoitu lista pienemmistä aktiviteettiin kuuluvista osista.
